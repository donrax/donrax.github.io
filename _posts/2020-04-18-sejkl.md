---
layout: post
title: Sejkl
---

### Kako se premika avion, podmornica in striček v igri Lego, Minecraft ali Fifa?
![irm](https://i.ytimg.com/vi/el1HJcZp8bU/maxresdefault.jpg)

## Kako se Iron Man premika levo in desno ter naprej in nazaj?
### Narišemo 2 številski puščici!

Do sedaj veš kaj je *številska puščica* in kako jo lahko enostavno narišemo. Torej, vedno narišemo dve puščici: <br/>
Puščico → ki ji damo ime **x** in<br/>
Puščico ↑ ki ji damo ime **y**. <br/>

Tam kjer se ti dve puščici sekata (dotikata) pa vedno označimo število **0** za vsako puščico. Torej **0** za **x** in **0** za **y** kar napišemo kot **(0,0)**, tako kot lahko vidiš na tej sliki: <br/>
![2dcs](https://upload.wikimedia.org/wikipedia/commons/thumb/0/0e/Cartesian-coordinate-system.svg/354px-Cartesian-coordinate-system.svg.png)

(Če bi želel bi lahko seveda tudi narisal še neskončnosti: **-∞** in **∞**) <br/>

Na zgornji sliki vidiš poleg točke **(0,0)** še tri dodatne točke pobarvane **zeleno**, **rdeče** in **modro**. Spodnjo tabelo zanima kaj je x in kaj y za vsako narisano točko, ali lahko pomagaš tabeli?

Takole izgleda tabela:

točka | x | y
--- | --- | ---
(0,0) | 0 | 0
(2,3) | ? | ?
(-3,1) | ? | ?
(-1.5,-2.5) | ? | ?



## Kako pa Iron Man leti in se premika navzgor in navzdol?
### Narišemo 3 številske puščice!

Če hočeš narisati še eno puščico, potem narišeš puščico ↖ ki kaže *ven* iz papirja in ji damo ime **z** kot je narisano na tej sliki: <br/>
![3dcs](https://upload.wikimedia.org/wikipedia/commons/thumb/6/69/Coord_system_CA_0.svg/620px-Coord_system_CA_0.svg.png)

Seveda moraš potem popraviti **(0,0)** v **(0,0,0)** saj mora imeti vsaka puščica svojo **0**. Vsaka točka je potem napisana kot **(x,y,z)** za vsako puščico svoja številka. 

Takole sedaj izgleda tabela:

točka | x | y | z
--- | --- | --- | ---
(0,0,0) | 0 | 0 | 0

### Kdo uporablja to?
To uporabljajo recimo avioni ali podmornice, ki se ne premikajo samo levo in desno ter naprej in nazaj, ampak tudi navzgor in navzdol. <br/>
To uporabljajo tudi igrice, recimo Lego, Minecraft ali Fifa kadar se premikaš levo, desno, naprej, nazaj in skačeš navzgor in navzdol. <br/>

### Še enkrat poglej številske puščice in si predstavljaj
Če bi se želel premaknit **levo ali desno** potem <br/> 
> bi se premaknil po puščici **x** iz točke **0** proti **-∞** ali **∞**

Če bi se želel premaknit **naprej ali nazaj** potem <br/> 
> bi se premaknil po puščici **y** iz točke **0** proti **-∞** ali **∞**

Če bi se želel premaknit **navzgor ali navzdol** potem <br/> 
> bi se premaknil po puščici **z** iz točke **0** proti **-∞** ali **∞**

![irm](https://i.ytimg.com/vi/PlnHNK43mDQ/maxresdefault.jpg)
